<html>
<head>
  <title> Grčki bogovi </title>
  <style>
  body {
  background-image: url('https://puntomarinero.com/images/mount-olympus-greece-description-of_1.jpg');
  background-repeat: no-repeat;
  background-attachment: fixed;
  background-size: 100% 100%;
}

.content {
  max-width: 800px;
  margin: auto;
  padding: 50px;
}
  
  h6 {font-size: 70px;}
  p {font-size: 20px;}
  table {
  font-family: arial, sans-serif;
  border-collapse: collapse;
  width: 100%;
}

td, th {
  border: 1px solid #C0C0C0;
  text-align: left;
  padding: 8px;
}

tr {
  background-color: #dddddd;
  </style>
</head>  
<body>
<div class="content">
<h6><center> Grčki bogovi </center></h6>
<p>Glavni bogovi grckog <a href="#13">Panteona </a>, njih 12, bili su nastanjeni na vrhu planine Olimp. Vrhovni bog, Zevs je poveo svoju bracu i sestre u rat  protiv Titana, u kome su izvojevali pobedu.
Bog podzemnog sveta Had iz jednog razloga nije ukljucen u ovu listu. Naime, Had nije imao mjesto u grckom panteonu, jer je gotovo sve vreme boravio u podzemnom svetu.
Platon je povezao 12 grckih bogova sa 12 mjeseci. On je i Hada smatrao pripadnikom grckog panteona. Medjutim, on je kasnije iskljucen iz te skupine. 
Smatralo se da je svaki od njih nastao u tačno određenom trenutku mitološkog vremena,a priče o rođenju nekolicine njih neobično su složene. O značaju bogova i njihovim životima naći ćemo dosta podataka u <a href="https://sr.wikipedia.org/wiki/%D0%A5%D0%BE%D0%BC%D0%B5%D1%80" target="_blank">Homerovim</a> i <a href="https://sh.wikipedia.org/wiki/Hesiod" target="_blank">Hesiodovim</a> epovima otprilike iz 700. godine p.n.e.,
a dalje pojedinosti razradili su kasnije pisci, vajari i slikari. U nekim od najranijih priča grčka božanstva čine se iznenađujuće ljudska. "Homer i Hesiod pripisali su bogovima sve ono što je sramotno i ponižavajuće kod ljudi...", žalio se filozof iz šestog vijeka - Ksenofan.
I upravo je jedan od glavnih paradoksa grčke misli to što su takvi mitovi mogli egzistirati zajedno sa svakodnevnim manifestacijama strahopoštovanja prema božanstvima od običnih pojedinaca, porodice i države u obliku molitvi, prinošenja žrtava i posvećenosti.
</p>
<img src="https://upload.wikimedia.org/wikipedia/commons/thumb/0/08/Raffaello%2C_concilio_degli_dei_02.jpg/400px-Raffaello%2C_concilio_degli_dei_02.jpg" alt="Grčki bogovi" ​ width="800" height="400">
<p>                                                                               </p>
<table>
  <tr>
  <th>Grčki</th>
  <th>Rimski</th>
  <th>Bog</th>
  </tr>
  <tr>
  <td><a href="#1">Zevs</a></td>
  <td>Jupiter</td>
  <td>bog groma, vrhovni bog </td>
  </tr>
  <tr>
  <td><a href="#2">Hera</a></td>
  <td>Junona</td>
  <td>boginja braka i zena, vrhovna boginja</td>
  </tr>
  <tr>
  <td><a href="#3">Posejdon</a></td>
  <td>Neptun</td>
  <td>bog mora</td>
  </tr>
  <tr>
  <td><a href="#4">Atina</a></td>
  <td>Minerva</td>
  <td>boginja mudrosti</td>
  </tr>
  <tr>
  <td><a href="#5">Ares</a></td>
  <td>Mars</td>
  <td>bog rata</td>
  </tr>
  <tr>
  <td><a href="#6">Apolon</a></td>
  <td>Apolon</td>
  <td>bog ljepote, svjetlosti i muzike</td>
  </tr>
  <tr>
  <td><a href="#7">Demetra</a></td>
  <td>Cerera</td>
  <td>boginja zemlje</td>
  </tr>
  <tr>
  <td><a href="#8">Hefest</a></td>
  <td>Vulkan</td>
  <td>bog vatre</td>
  </tr>
  <tr>
  <td><a href="#9">Artemida</a></td>
  <td>Dijana</td>
  <td>boginja mjeseca i lova</td>
  </tr>
  <tr>
  <td><a href="#0">Dionis</a></td>
  <td>Bahus</td>
  <td>bog vina, zabave i prirode</td>
  </tr>
  <tr>
  <td><a href="#0">Hermes</a></td>
  <td>Merkur</td>
  <td>božiji glasnik</td>
  </tr>
  <tr>
  <td><a href="#10">Afrodita</a></td>
  <td>Venera</td>
  <td>boginja ljubavi i ljepote</td>
  </tr>
  <tr>
  <td><a href="#11">Eros</a></td>
  <td>Kupidon (Amor)</td>
  <td>bog ljubavi</td>
  </tr>
  <tr>
  <td><a href="#12">Had</a></td>
  <td>Pluton</td>
  <td>bog podzemnog svijeta</td>
  </tr>
</table>
<h1>Djeca Haosa: Titani i Olimpljani</h1>
<p>Hesiodov ep <a href="https://sh.wikipedia.org/wiki/Teogonija" target="_blank"><i>Postanak bogova</i></a> je cjelovit prikaz "rođenja bogova" i grčkog "mita o nasleđivanju" koje je svojevrsni putokaz za razumijevanje nastanka olimpske vlasti, a paralele možemo naći u hetitskoj i mesopotamskoj mitologiji. 
U početku, prema <i>Pastanka bogova</i>, vladao je Haos, koga su slijedili Zemlja (Ge ili Gea), Eros i Tartar, najniži djelovi podzemnog svijeta.  
Zemlja je rodila Nebo (Uran), kome je potom rodila dvanaest Titana, kao i Okeana, zatim jednooke Kiklope te storuka čudovišta - Kotoa, Brijareja Gigsa. 
Nebo je mrzjelo svoju djecu, pa ih je skrivalo sve dok jednog dana Zemlja nije napravila srp od kremena kojim je najmladi od Titana, Kron ("sklupčano zamišljen"), kastrirao svog oca. 
Od krvi koja je dospjela na Zemlju rodeni su divovi i Furije, dok je iz genitalija nastala Afrodita. Kron je potom legao sa svojom sestrom Rejom koja mu je rodila Flestju, Demetru, Heru, Hada i Posejdona. 
No, ljubomoran na sve zbog svog položaja kralja bogova, Kron je progutao svako dijete odmah pošto je rodeno. Kada je trebalo da se rodi šesto dijete, Zevs, Reja je potra žila pomoć od svoje majke Zemlje koja je dijete saknila u jednu udaljenu pećinu na planini Dikti na Kritu, pa je umjesto djeteta Kronu dala kamen umotan u dječije povoje.  
Zevs je porastao i izašao iz svog skrovišta kako bi zbacio oca s prijestola, koga je u međuvremenu natjerao da ispljune progutanu bracu i sestre.
Kronova titanska braća krenula su u rat protiv Zevsa i njegove braće, čiji je dom bio na planina Olimp. Nakon deset godina rata poznatog kao branomahija (borba Titana), stanovnici Olimpa su pobijedili, a Titani su zauvijek zatvoreni u Tartar. 
Hesiod prikazuje Zevsovu pobjedu kao učvr- šćivanje njegovog položaja kralja bogova, premda se Homer i neki drugi pisci drže toga da je Zevs stekao moć nad nebesima žrijebom, isto kao i Posejdon nad morem i Had nad podzemnim svijetom. 
Zevsov autoritet je kasnije uzurpirao čudovišni Tifon, najmlađi sin Zemlje; i njega je Zevs savladao i zatvorio u Tartar. Stanovnici Olimpa su se potom neko vrijeme razmnožavali u miru, prije nego što su njihovu premoć izazvali divovi. Prema nekima, bogovi su pobijedili u ovoj borbi jedino uz Heraklovu pomoć. 
Gigantomahija (borba divova) ne spominje se u epovima, ali se zato pojavljuje u umjetnosti od sredine šestog vijeka p.n.e. nadalje, te je posebno popularna tema arhajskog vajarstva na građevinama, gdje simbo- lizuje pobjedu reda Olimpa nad silama Haosa.
</p>
<h1 id=1>Zevs</h1>
<p>Zevs (rimski Jupiter)  je vrhovni bog iz grčke mitologije, vođa bogova i ljudi, kao i bog neba i groma, koji živi na Olimpu. Sin je titana Hrona i njegove žene Reje. Zevs ima brojne stalne epitete u epskoj poeziji, kao što je "stanovnik Olimpa koji vidi daleko". 
Drugi se odnose na njegov moćni položaj (gospodar, kralj) ili na njegove atribute boga vremena (gromovnik, kišni). Međutim, Zevs se najčešće vidi u ulogama koje se tiču njegove brige za ljudsku pravednost, gostoljubivost i pošteno postupanje s ranjivima. Naširoko je poštovan kao Zevs Ksenios,"iz nepoznatog" i kao Hikesios, "od zakletve". 
Kao Agoraios ("od trga"), nadzirao je okupljanja i poštenu trgovinu, a kao Herkeios ("od ograđenog zemljišta") i Ktesios ("od posjeda") štitio je pojedinačne domove. Iako nije imao veće hramove u gradskim središtima, njegova međudržavna svetilišta imala su veliku važnost: na Peloponezu, gdje su u Olimpiji i Nemeji slavljene Svehelenske igre u njegovu čast, te proročište u Dodoni u sjeverozapadnoj Grčkoj.
Zevsova uloga najjačeg među bogovima odražava se u njegovoj potenciji, velikoj plodnosti i brojnim potomcima, što mu je pribavilo nadimak , "otac bogova i ljudi". 
Nakon što je učvrstio svoju vlast na Olimpu, došao je red na niz boginja koje su bile njegove žene - Metida; Temida ("Red"), majka godišnjih doba i usuda; morska nimfa Eurinoma, majka Gracija; njegova sestra Demetra; Mnemosina ("Pamćenje"), majka Muza, i Leta. 
Njegova sestra Hera je postala na kraju njegova službena žena, nakon koje je još imao Aresa (bog rata), Ilitiju (boginja poroda) i Hebu ("Mladost"). Zevs se često slika kao priličan,,papučar", no on svejedno uspijeva da izazove bijes svoje žene ljubakanjem s ostalim boginjama i smrtnicama, s kojima je postao otac i druge božanske djece. 
Heru je podjednako razljutila i jedna Zevsova homoseksualna ljubavna pustolovina, ona s predivnim mladim trojanskim princem Ganimedom, koga je Zevs oteo i doveo na Olimp
</p>
<h1 id=2>Hera</h1>
<p>Hera (rimska Junona) je od <a href="https://sh.wikipedia.org/wiki/Ilijada" target="_blank"><i>Ilijade</i></a> nadalje portretisana kao uvijek spremna za izazivanje problema zbog muževljevih ljubavnica i njihovog potomstva. Tako je navela Semelu da joj se Zevs ukaže u svoj svojoj božanskoj slavi, zbog čega je Semela spaljena. 
Hera je takođe progonila Zevsovog i Alkmeninog sina Herakla tokom njegovog smrtničkog života. Još jedan smrtnik koji je osjetio Herin bijes je Tiresija koji je stao na Zevsovu stranu u jednoj svadi, izjavljujući kako žene prilikom vođenja ljubavi uživaju devet puta više od muškaraca. 
Zbog toga ga je Hera oslijepila, a zauzvrat mu je Zevs obećao proročki dar. Iako Hera nije imala nikakve vanbračne ljubavne pustolovine ona je, prema Hesiodu, začela Hefesta bez Zevsove pomoći. 
Takođe, postoje i priče o tome kako su Heru pokušali da siluju div Porfirion i smrtnici Endimion i Iksion.
Tokom Trojanskog rata, Hera i Atina su stale na stranu Grka iz osvete prema trojanskom kraljeviću Parisu koji je kao najljepšu medu boginjama izabrao Afroditu. Na jednom mjestu u <i>Ilijadi</i> Heri priskaču u pomoć Afrodita i bog sna. 
To je dio razrađenog plana zavođenja radi odvraćanja Zevsove pažnje od bojnog polja dok Grci odnose pobjedu. Ovo odmaganje Troji nastavlja se prilikom Herinog gonjenja Eneje tokom njegovog dugog puta u Italiju, kako nam o tome govori Vergilije u <a href="https://bs.wikipedia.org/wiki/Eneida" target="_blank"><i>Eneidi</i></a>.
Uprkos tome što je prilično negativno prikazivana u mitologiji Heru su, uz Zevsa, naširoko poštovali kao zaštitnicu braka. Ona je zapravo bila boginja kojoj su posvećeni neki od najstarijih i najvažnijih hramova u Grčkoj. Prvi od nekoliko hramova u Herinom svetilištu na Samosu vjerovatno je sagrađen najranije oko 800. godine p.n.e., dok je onaj iz sredine šestog vijeka bio navodno najveći u to doba. 
U Perahori (u Korintskom zalivu) Hera je poštovana od osmog vijeka nadalje u dva odvojena hrama, kao Akraia ("gospa od rtova") i kao Limenia ("od luke"). U Olimpiji, Herin hram iz kasnog sedmog vijeka znatno je stariji od Zevsovog, a u njenu čast svake četiri godine održavala se svetkovina koju su organizovale žene, s trkama djevojaka. 
Svetilište Argive Heraion, između Arga i Mikene, osnovano je u osmom vijeku, a oko 420-410. godine p.n.e. dodat mu je novi hram, koji je bio dom veličanstvenom kultnom kipu od zlata i slonovače koji je izradio slavni argivski vajar Poliklet.
</p>
<h1 id=3>Posejdon</h1>
<p>Učestalo spominjanje Posejdona na pločama ispisanim <a href="https://sr.wikipedia.org/sr-el/%D0%9B%D0%B8%D0%BD%D0%B5%D0%B0%D1%80_%D0%91" target="_blank"><i>linearnim</i> <b><i>B</i></b></a> pismom govori nam da je on bio važno božanstvo još u mikenskom dobu, a njegovo povezivanje s morem dalo mu je posebno značenje u očima moreplovaca Grka. 
Rimljani su ga poistovjećivali s Neptunom, italskim bogom vode. Posejdonova službena žena bila je morska nimfa Amfitrita, s kojom je imao vodenog monstruma Tritona i ostale morske potomke. No, poput Zevsa, Posejdon je imao brojnu djecu koja su bila plod ljubavnih poduhvata. Izrazita većina njih su „nevaljalci” po prirodi, kao što su razbojnici Skiron, Sinis i Kerkion, koji su pljačkali Saronskim zalivom. 
Odisej je oslijepio Posejdonovog sina Polifema, zbog čega je kažnjen dugogodišnjim lutanjem po olujnom moru koje ga je stalno nekud bacalo, što je ujedno priča koja pokazuje Posejdonove opasne moći. Nadzor nad strahotama. dubina takođe je očigledan u mitovima o Hesioni i Andromedi, koje su u posljednjem trenutku spa- šene od Posejdonovih morskih nemani.
Posejdonova moć nad morem nalazi svoj odraz u isto tako zastrašujućoj moći koju ima kao bog potresa, što se vidi iz njegovog epskog epiteta Enosigaios (zemljotresac) pa i u njegovom povezivanju sa snažnim kopnenim životinjama. Ponekad je poštovan i kao Hipios ("od konja"). Riječ je o konju koga je pario sa svojom sestrom Demetrom iz čega je nastao čarobni konj Arion. 
On je takođe dao čarobno brze konje ljubavniku Pelopsu. Posejdon je iz mora poslao veličanstvenog bijelog bika kao dar kralju Minosu, no kad mu Minos nije prinio žrtvu, bog je u Minosovoj ženi Pasifaji probudio ljubavnu čežnju za bikom, iz čega je nastao Minotaur (koga je poslije ubio Tezej).
Prema Homeru, Grci su Posejdonu prinosili žrtve na obali mora, pa su svetilišta ovog boga često bila vidljiva upravo s pučine. Spartanci su imali svetilište posvećeno Posejdonu u Tainaronu (današnji rt Matapan) na najjužnijem vrhu Peloponeza, dok su Atinjani imali takvo svetilište na rtu Sunion. 
Posejdona su poštovali i u Atini, iako je izgubio bitku da postane zaštitnik toga grada. Na Akropolju je jedan dio Erehtejona posvećen Posejdonu, a ime mjeseca Posidea podrazumijeva postojanje drevne svečanosti u njegovu čast. U takmičenju za pokroviteljstvo nad Korintom, Posejdon je imao više uspjeha. Odlukom storukog Brijareja, bog sunca Helije je dobio kao nagradu citadelu na Gornjem Korintu, a Posejdon je preuzeo Istmo. 
Svetilište u Istmu bilo je sakralno mjesto još od ranog doba, da bi oko 582. godine p.n.e. Korinčani ondje uteme ljili dvogodišnju Svehelensku svečanost koja je uključivala i Istmijske (Istamske) igre.
</p>
<h1 id=4>Atina</h1>
<p>Poput boginja djevica Hestije i Artemide, Atina (rimska Minerva) bita je imuna na Afroditine moći. Atinina mudrost je objašnjena u priči o njenom rođenju: Zevs se oženio Metidom ("um") koja je zatrudnjela. No, kad je otkrio da je njegovoj ženi predodređeno da nosi sina koji će jednog dana biti veći od oca, on odluči da je proguta. 
Kad je došlo vrijeme porodaja, Hefest je rasporio Zevsovu glavu i iz nje je iskočila Atina: "Strah obuze sve besmrtnike dok to gledahu; no, ona iskoči iz besmrtnikove glave i stade ispred štitonoše Zevsa, tresući oštrim kopljem; i veliki Olimp poče strašno posrtati pred snagom sivooke; zemlja uokolo zastenja grozno; i more se pomače, uzburkano mračnim talasima..." (<i>Homerska bimma Atini</i>)
Ova slika prikazuje poimanje Atine u grčkoj umjetnosti: to je boginja rata koja se prepoznaje po šljemu, koplju i egidi (mali štit) uokvirenoj zmijama. Uz ratničku ulogu, međutim, Atina je stajala i na čelu različitih vještina, posebno pletenja vune kao ženskog posla, ali i obrade metala i stolarije. 
Ona je izumila bojna kola i konjske uzde, a pomagala je u izgradnji prvog broda i trojanskog konja. Bila je zaštitnica različitih heroja, posebno Odiseja, "velikog lukavca", Herakla i Tezeja, a bila je izričito na grčkoj strani u Trojanskom ratu. Njeni najčešći atributi bili su sugbukopis, "sivooka" ili „sijevajućih očiju", i Palada, što se možda odnosi na njeno ubistvo diva Palada tokom borbe divova.
"Mala Palada" (Palladion) je bilo ime Atininog kipa koji je garantovao sigurnost Troji sve dok ga nijesu ukrali Grci. Atina je uveliko poštovana kao Polias ili Poliouchos ("od grada" ili,,koja čuva grad"), pa su utvrđena sredi- šta mnogih gradova bila dom hramu podignutom u njenu čast. Na spartanskoj akropoli ona je bila Halkioikos (,,od bronzane kuće"), jer je njen hram bio ukrašen bronzanim reljefima, dok je u Argu bila Oksiderkes ("koja daleko vidi").
No, ova boginja je posebno vezana za Atinu, grad s kojim dijeli svoje ime, a njihov bliski odnos objašnjen je u dva glavna lokalna mita. U doba vladavine prvog atinskog kralja Kekropsa, Atina se takmičila s Posejdonom za pokroviteljstvo nad ovim gradom: on je ponudio slanu vodu, no radije je izabran njen darmaslina. Otad se "more” i posvećeno maslinovo stablo njeguju u Erehtejonu u kome se takođe nalazi i stari drveni kip Atine Polias, one koja prima ženske haljine (peplos), koji je prikazivan na godišnjoj sveatinskoj svečanosti.
Hefestov pokušaj silovanja Atine takođe se zbio za vrijeme Kekropsove vladavine. Kad je Atina pobjegla iz njegovog zagrljaja, Hefestova sperma je pala na njeno bedro, a ona ju je s gađenjem obrisala. Kako je sperma pala na zemlju, ona je rodila dijete Erihtonija (ponekad zvanog i prema imenu njegovog unuka Erehteja), koga je Atina uzela da bi ga odgojila, a on je poslije postao kralj Atine. Tako mitologija otvara mogućnost da Atina bude majka atinskog naroda, a da istovremeno sačuva svoje cijenjeno djevičanstvo.
</p>
<h1 id=5>Ares</h1>
<p>Ares je grčki bog rata. On je jedan od dvanaest olompijaca, najstariji sin Zevsa i Here. U helenskoj književnosti, on često predstavlja fizički ili nasilni i neukroćeni aspekt rata, za razliku od njegove sestre Atine u oklopu, čije funkcije kao inteligentne boginje uključuju vojnu strategiju i veštine vojskovođe. 
Pandan Aresa u rimskoj mitologiji je Mars.Grci su bili ambivalentni prema Aresu: iako je otelotvorivao fizičku hrabrost neophodnu za uspeh u ratu, on je bio opasna sila, „preplavljujuća, nezasitna u borbi, destruktivna i sklona pokolju ljudi”. Njegovi sinovi Fob (strah) i Dim (teror) i njegova ljubavnica, ili sestra, Enio (zavada) su ga pratili na njegovim ratnim kočijama. U Ilijadi, njegov otac Zevs mu kaže da je on Bog koji mu je najomraženiji. 
Povezanost sa Aresom daje mestima i objektima divljački, opasni ili militarizovani kvalitet. Njegova vrednost kao ratni bog stavlja se pod sumnju: za vreme Trojanskog rata, gde je Ares bio na strani gubitnika, dok je Atina, često prikazivana u grčkoj umetnosti kako drži Niku (pobedu) u ruci, favorizovala triumfantne Grke.Ares ima relativno ograničenu ulogu u grčkoj mitologiji kao što je prikazano u književnim narativima, iako se na njegove mnogobrojne ljubavne afere i obilno potomstvo često spominju. 
Kada se Ares pojavljuje u mitovima, on se obično suočava sa poniženjem. On je dobro poznat kao ljubavnik Afrodite, boginje ljubavi, koja je bila udata za Hefesta, boga zanata. Najpoznatija priča koja se odnosi na Aresa i Afroditu pokazuje ih izlože podsmehu.Ares je bio bog ratovanja, i to rata koji je sam sebi svrha. Radovao se smrti bilo junaka ili običnih smrtnika, voleo je miris krvi, borbu, zveket oružja, jauke i krike. Aresa nikada nije zanimao uzrok rata, pa čak ni njegov ishod, za njega je bilo najvažnije samo ratovanje.
Ares je mrzeo sve ostale bogove, a među njima i svoje roditelje, a posebno je mrzeo boginju Atinu. I njega su mrzeli svi bogovi; izuzetak su samo: Afrodita - koja je negovala i podržavala strast u njemu, Erida - koja je volela rat koliko i on, i Had - koji se radovao mladim ratnicima koji su ginuli u ratu. On je smatran za praoca Amazonki - plemena ratobornih žena.
Ares je, gotovo uvek prikazivan u četveropregu sa konjima osedlanim zlatnim sedlom. Konji boga Aresa su bljuvali vatru, a on je nosio bakarni oklop, kacigu i koplje, i samo ponekad i štit.
Njegove su svete ptice bile orao, detlić i lešinar, a najdraža mu je životinja bio pas, tako da su se u njegovu čast, u Sparti žrtvovali psi. Ares je, u nekim prilikama bio prikazivan i sa zmijom.
Sa boginjom Afroditom, Ares je imao dva sina, Dima i Foba koji su označavali užas i strah, a uz njega je bio i Kudoimos, demon zveketa bitke. Uz Dima i Foba, Afrodita je Aresu rodila i Erosa i Anterosa koji su nasledili Afroditine dobre osobine, kao i kćerku Harmoniju.
Homer u svojoj Ilijadi govori da su Aresu pravile društvo i boginja nesloge i razdora Erida, kao i Enija, boginja ratnog klanja.
Ares je bio osnivač Tebe i praotac vodenog zmaja kojeg je ubio Kadmo. Aresovi potomci su, kao vrsni borci, nastali od zuba zmajevih, a Kadmo je, da bi umilostio Aresa, oženio Aresovu i Afroditinu kćerku Harmoniju, i tada je sve dovedeno u sklad i osnovana je Teba.
</p>
<h1 id=6>Apolon</h1>
<p>Poput Atine, Apolon je zamišljen kao emancipatorska snaga, bog proroštva i pročišćenja, zaštitnik muzike i čuvar stada. Kao zaštitnik muzike, ponekad je nazivan,,komandant Muza", pa se često pojavljuje u društvu tih boginja. Njegov najčešći epitet je bio Phoibos ili Febos (,,sjajan, blještav"), a od petog vijeka p.n.e. poistovjećivan je s bogom sunca Helijem. 
Apolon se ponekad poistovjećuje i s Peanom (Paianom), bogom izlječenja, no u <i>Ilijadi</i> on je prije svega,,dalekometni" i,,gospodar srebrnog luka", čije strijele Grcima donose kugu zbog nepoštovanja njegovog sveštenika:,,Feb Apolon spusti se niz vrhove Olimpa, obuzet ljutnjom u srcu, noseći luk i tobolac sa strijelama na ramenu; strijele zveċahu udarajući u njegova ramena dok se bijesni bog kretaše; i spusti se on na zemlju kao noć."
Apolonovo glavno svetilište u Delosu, u središtu Kiklada, tijesno je povezano s pričom o njegovom rođenju, kako je zabilježeno u <i>Homerskoj himni Apolonu</i>. Kad je Leta nosila Zevsovu djecu Apolona i Artemidu, strah od Herine srdžbe značio je da joj niko nije htio ponuditi sklonište, sve dok nije stigla do ostrvca Delosa koji je popustio pred obećanjima o bogatstvu koje će donijeti Apolonovo svetilište. 
Kao i uvijek, Hera je, ljubomorna zbog muževljevog nevjerstva, devet dana držala podalje boginju rađanja Ilitiju, no desetog dana je Leta rukama obuhvatila palmu i rodila Apolona koga je nektarom i ambrozijom hranila i pojila Temida. Čim je okusio hranu bogova, Apolon je, prerano sazrijevši, nagovijestio svoju buduću ulogu:,,Kitara će mi biti draga, kao i zakrivljeni luk, i saopštavaću ljudima Zevsovu nepogrješivu volju." 
Druga polovina himne nam govori o osnivanju velikog Apolonovog proročišta u Delfima. Apolon nije imao pravu suprugu, ali je zato zaveo brojne smrtnice, a tako začetoj djeci često je prenosio svoje vještine. Koronida mu je rodila boga izlječenja Asklepija, Evadna vidovnjaka Jama, a Kirena sina Aristeja koji je bio vješt u liječenju i proroštvu. 
S ostalim ljubavnicama Apolon je imao manje sreće. Dafna se pretvorila u lovorovo drvo kako bi od njega pobjegla. Trojanska princeza Kasandra je prihvatila njegov dar proroštva, da bi potom odbila njegova udvaranja i kažnjena je tako što joj više niko nije vjerovao. Mladog Hijacinta je nesrećnim slučajem ubio Apolonov disk.
Poštovanje Apolona bilo je jako rašireno u grčkom svijetu. Duž obale Male Azije, Apolon je imao niz proročišta, a posebno se ističu ona u Klaru i Didimi. U ovom posljednjem nalazilo se maleno svetilište, zatvoreno unutar neobično velikog hrama. Na Peloponezu, Apolon je bio posebno važan Spartancima koji su imali vrlo staro Apolonovo svetilište u Amikleu, a u njegovu čast održavali su dvije važne svetkovine: Karncia i Hiakinthia. 
U susjednoj Arkadiji, Apolon je slavljen kao <i>Epikourios</i> ("zaštitnik") u hramu smještenom u planinama kod mjesta Base. U Atini, posebno je slavljen kao Patroos ("očinski") Apolon na dvije važne svečanosti: Apatouria, tokom koje bi se mladići formalno primali među gradane nakon što bi za Apolona ošišali kosu, i Thargelia, kad bi se protjerivali,,mučenici za tude grijehe" da bi se pročistio grad i održavala muzička takmičenja.
</p>
<h1 id=7>Demetra</h1>
<p>Demetra božica je Zemlje, ratarstva, plodnosti, a u prvom redu žita. Demetrin je pandan u rimskoj mitologiji Cerera, a u egipatskoj Izida.
Bila je Rejina i Kronova kći, Hestijina, Herina, Hadova i Posejdonova sestra, a također i Zeusova sestra. Kao i njenu braću i sestre, sustigla ju je ista sudbina, njezin ju je otac progutao bojeći se moguće pobune. Demetra je i dalje, kao i ostali bogovi, živjela u njegovoj utrobi sve dok je nije oslobodio Zeus, njezin najmlađi brat koji je izmaknuo toj sudbi i proglasio se vrhovnim božanstvom.
Dodijelio joj je brigu za plodnost zemlje te je ona naučila ljude obradi zemlje i tako promijenila ljudsko društvo koje je dotada bilo orijentirano samo na stočarstvo i lov.
Frederic Leighton: Povratak Perzefone, Hermes vraća Perzefonu Demetri, 1891.
Demetra je Zeusu rodila kćer Perzefonu. Kad se ona igrala s nimfama na livadi, pod njom se otvorila zemlja te se iz ponora pojavio Had i oteo je. Had ju je duboko volio i nije ju htio pustiti iz podzemnoga svijeta. Demetra je čula krik njezine kćeri i potrčala u pomoć, ali je već bilo kasno. Demetra je lutala svijetom devet dana bez hrane i pića, sve dok joj Helije (Sunce) nije otkrio što se s Perzefonom dogodilo. 
Nesretna je majka pošla na Olimp i zatražila od Zeusa da joj pomogne. Za to se vrijeme Had oženio Perzefonom i dao joj da kuša zrna šipka (kad bi netko kušao nešto iz podzemnoga svijeta, više se nije mogao vratiti na Zemlju). Demetra se potom zatvorila u svoj hram u Eleuzini te na svijet poslala neplodnost uzrokovavši velike neizdržive katastrofe i za ljude i za bogove. 
Zeus je odlučio umiješati se te je odredio da Perzefona trećinu godine živi u podzemnome svijetu s Hadom, a ostatak godine na Zemlji. Tako da Demetra tugujući na zimu Zemlji daje neplodnost dok joj kći odlazi u Had, a kad se vrati, odijeva prirodu u zelenilo i cvijeće. Tako su nastala godišnja doba. Prema drugom mitu, godišnja su doba Hore.
</p>
<h1 id=8>Hefest</h1>
<p>Hefest bog je kovač, zaštitnik obrtnika, kipara, metalurga i vatre. Hefestov je pandan u rimskoj mitologiji Vulkan. Hefestova je žena Afrodita ili Agleja.
Kako i Homer navodi u svojoj Ilijadi Zeus ga je bacio s Olimpa jer je oslobodio svoju majku Heru koja je bila privezana zlatnim lancem između zemlje i neba, nakon svađe sa Zeusom. Hefest je padao devet dana i noći, a potom je pao na otok Lemnos gdje su ga odgojile Tetida i Eurinoma.
Izrastao je u majstora obrtnika, a potom su ga vratili na Olimp jer je svojim umijećem bio koristan bogovima. Druga inačica mita govori da je Hera bila užasnuta kad je vidjela ružnoću svoga potomka te da ga je sama bacila s Olimpa.
Hefest se osvetio svojoj majci Heri koja ga je odbila napravivši joj začarano zlatno prijestolje koje joj, kad bi se ona sjela na nj, nije dopuštalo da ga napusti. Ostali su bogovi molili Hefesta da se vrati na Olimp i da je pusti, ali on ih je stalno odbijao. Dioniz ga je napio i vratio ga na Olimp na mulinim leđima. Hefest je oslobodio Heru nakon što su mu dali Afroditu, božicu ljubavi kao svoju ženu. U drugoj inačici mita, dobio je njezinu ruku da bi se spriječili sukobi ostalih bogova oko nje same, budući da je on bio najnesigurniji od bogova.
Danas se na atenskoj Agori nalazi hram posvećen bogu Hefestu koji je ujedno i jedan od najočuvanijih hramova posvećenih starogrčkim božanstvima.
Hefestovi su simboli kovački čekić i par kliješta, a ponekad drži i sjekiru. Bio je prilično ružan, što je bio ili od rođenja ili nakon pada. Također je bio i hrom, hodao je sa štapom, a često ga se prikazivalo s nogama okrenutim naopačke.
U umjetnosti je često prikazivan hromim naginjući se nad svoj nakovanj. Njegov je lik odražavao niži stupanj trovanja arsenom čija je posljedica bila šepavost i rak kože. Arsen je dodavan bronci da bi je učvrstio, a od te je bolesti patila većina kovača brončanog doba.
</p>
<h1 id=9>Artemida</h1>
<p>Artemid (rimska Dijana), djevica boginja lova, bila je Apolonova sestra bliznakinja koja je s njim dijelila sposobnost vještog baratanja lukom. Ponekad bi njih dvoje djelovali zajedno, posebno kada je trebalo odbraniti čast njihove majke Lete. Njih dvoje su strijelama usmrtili diva Titija kad je gorostas pokušao da siluje Artemidu. A kad se Nioba hvalila da je plodnija majka, blizanci su smjesta pobili svu njenu djecunjih dvanaest (ili više). 
Ovaj bliski porodični odnos ogledao se i u samom kultu - Artemida i Leta često se poštuju u Apolonovim svetilištima. Apolonovo poistovjećivanje sa suncem nalazi svoj odraz u Artemidinom povezivanju s mjesecom (tad je ona boginja Selena, personifikacija mjeseca).
U Homerovoj <i>Odiseji</i> možemo naći najpotpuniji portret,,sijačice strijela Artemide", koja "luta planinama, preko visokog Tegeta i Erimanta, veseleći se divljim svinjama i hitrim srnama, a s njom se igrahu zavičajne nimfe, kćeri štitonoše Zevsa". Kasniji pisci su Artemidu jednostavno poistovjećivali s bliskoistočnom boginjom majkom Kibelom, kao i sa kritskom boginjom lova Britomartis i Afejom s Egine. Artemida je i zaštitnica divljih životinja. 
Ova njena povezanost sa divljinom vidi se u Patreju na Peloponezu, gdje se održavala godišnja svečanost Artemide Lafrije koja je, između ostalog, podrazumijevala poseban način žrtvovanja divljih životinja i ptica, koje su tjerane na ogomni žrtvenik i ondje žive spaljivane.
Mladi ljudi, kao i životinje, bili su pod Artemidinom zaštitom, koja se povezuje s obredima prelaza (svo jevrsna inicijacija) i dječaka i djevojčica. U Sparti, ona je bila poistovjećena s lokalnom boginjom Ortijom, sa čijeg bi žrtvenika grupa dječaka zgrabila sireve dok bi drugi u tome pokušavali da ih spriječe, udarajući ih bićevima. Navodno je drevni kultni kip uživao posmatrajući tako prolivenu krv, a sam obred je bio,,humanija" alternativa žrtvovanju ljudi. 
U Artemidinom svetilištu u Brauronu, u zemljoradničkom dijelu Atike, djevojčice iz odabranih atinskih porodica bi,,neodjevene učestvovale za Artemidu" u obredu koji se sastojao od plesa i trčanja. Unutar Artemidinog svetilišta nalazio se žrtvenik heroine Ifigenije na kome se ostavljala odjeća žena umrlih na porođaju, kao počast Ifigeniji. Artemidino čvrsto povezivanje sa radanjem djece (ona je ponekad čak poistovjećivana s Ilitijom) možda je ostatak njenog starijeg značenja boginje majki, što se u davnini objašnjavalo kao posljedica njenog bijesa zbog izgubljenog djevičanstva. 
Sirom Grčke, djevojke su Artemidi prinosile žrtve da bi je umirile kad bi prelazile iz područja njene zaštite u bračno carstvo kojim je vladala Afrodita. To bi nastavile prinošenjem žrtava i molitvama, kako bi Artemidu odgovorile od toga da ih kažnjava porodajnim mukama ili čak još gorim opasnostima tokom porodaja.
</p>
<h1 id=0>Dionis i Hermes</h1>
<p>Dva bog koja su imaju dosta toga zajedničkog su Hermes (rimski Merkur) i Dionis (poznat i kao Bahus). Obojica su bili Zevsovi sinovi, obojica su važili za bogove koji prelaze granice i obojica su doži- vjeli preobražaj svog vizuelnog imidža, od arhajskih likova zrelih, bradatih muškaraca do svog klasičnog i kasnijeg otjelovljenja kao lijepih mladića.
Hermesa je majka Maja rodila u pećini u Arkadiji. Još od najranijih dana, ovaj bog je pokazivao zlobnu lukavost. Izradio je prvu liru od kornjačinog oklopa, ukrao Apolonovo stado i, na kraju, Apolonu dao liru kako bi zauzvrat postao božanski čuvar stada. Na ovu Hermesovu umješnost pozivalo se pri objašnjavanju njegove uloge zaštitnika trgovaca i kradljivaca. 
No, Hermesova najupadljivija funkcija je bila uloga glasnika bogova, pošto je on jedini od stanovnika Olimpa mogao bez teškoća da prođe između svjetova. Kao čuvar praga, Hermes se može naći na raskršćima puteva i na ulazima u svetilišta i privatne kuće, posebno u obliku,,herma" pravougaonog stuba s glavom boga i prikazom genitalija.
Kad je Dionisova majka Semela spaljena, dijete je iščupano iz njene utrobe i zašiveno u Zevsovo bedro. Nakon nekog vremena rođen je Dionis, a Hermes odnosi bebu nimfama na planinu Nisa u Maloj Aziji, da je odgoje. Dionis se na kraju vraća kako bi zasnovao svoj kult u Grčkoj i proširio znanje o vinu, počevši s majčinom rodnom Tebom. Priča o kobnom suprotstavljanju tebanskog kralja Penteja Dionisu tema je Euripidovih <i>Bakhi</i>, djela nazvanog prema horu Dionisovih sljedbenica koje su rastrgle Penteja u mahnitosti obožavanja Dionisa.
</p>
<h1 id=10>Afrodita</h1>
<p>Afrodita (rimska Venera) je bila boginja ljubavi i plodnosti koja je imala neodoljivu moć nad svim živim bićima, čak i nad bogovima. Prema Homeru, ona je bila kći Zevsa i Dione, koja je bila ili Titan ili morska nimfa i koju su uz Zevsa poštovali kao Dodonu. U <i>Postanku bogova</i>, međutim, Hesiod nam prenosi bizarnu priču o Afroditinom rođenju iz odrezanih genitalija Neba:,,Kron ih baci sa zemlje u uzburkano more, te one plutahu na pučini dugo vremena, i oko njih izraste bijela pjena besmrtnog mesa, a iz nje izraste djeva." 
Talasi su odnijeli Afroditu na ostrvo Kithiru, a potom na Kipar, gdje su je dočekali Eros (ljubav) i Himeros (žudnja) i otpratili na skup bogova. Stoga se misli da je Afroditino ime nastalo od riječi za pjenu (aphros), upravo prema ovoj priči. Afrodita se često spominje i pod imenima Kitira, Kipris i Pafija, a njena najstarija svetilišta bila su na Kipru. U <a href="https://hr.wikipedia.org/wiki/Odiseja"><i>Odiseji</i></a>, Afrodita je službeno u braku s Hefestom, no njen redovni ljubavnik je bog rata Ares. Hefest se osvetio tako što ih je pokrio nevidljivom mrežom te ih ulovio <i>in flagranti</i> i potom pozvao ostale bogove da ih ismiju i ponize. 
Afrodita je uprkos tome imala nekoliko djece s Aresom, među ostalim Erosa i Harmoniju, koja je postala žena tebanskog kralja Kadma. Ili s Posejdonom ili s argonautom Butom, Afrodita je izrodila Eriksa koji je utemeljio njen kult u gradu, kasnije nazvanom prema njemu (današnji Eriće) na zapadu Sicilije. Boginja je imala i ljubavnu pustolovinu s još jednim smrtnikom, Anhisom, koga je zavela dok je čuvao stado na obroncima planine Ide, nedaleko od Troje, te mu je rodila Eneju. Tokom Trojanskog rata Afrodita je bila na strani Trojanaca zbog Eneje i zbog toga što je Paris presudio u njenu korist. 
Afroditina druga velika strast je bio Adonis, lijepi mladić koga je dijelila s Persefonom, dok ga nije kljovama nasmrt proboo divlji vepar. Za kasnije pisce ona je bila majka boga plodnosti Prijapa, koga je začela s Dionisom, kao i majka prvih hermafrodita (Hermaphrodites) koje je imala s Hermesom.
Javno slavljenje Afrodite ponekad se vezuje za gradske poslove, kao u Atini, gdje je nosila kultni naslov Pandemos ("od svih ljudi"). Često se povezuje i sa prostitutkama, kao u Korintu, gdje je njeno svetilište bilo otvoreno i čuveno zbog,,gostoljubivosti prema mladim djevojkama, sluškinjama Nagovaranja (Pindar)", kao i prema hiljadama drugih posvećenih Afroditinom djelu. Nju su takođe obožavali širom grčkog svijeta kao zaštitnicu braka, a na još ličnijem nivou i pojedinaca, kao što o tome lijepo besjedi Sapfo u svojoj <i>Himni Afroditi</i>.
</p>
<h1 id=11>Eros</h1>
<p>Eros u grčkoj mitologiji prvobitno je primordijalni bog stvaranja i života, jedno od prvonastalih bića, a kasnije se spominje kao sin Afrodite i Aresa i bog ljubavi, strasti i seksualne požude. Pandam mlađeg Erosa u rimskoj mitologiji je Kupidon.
Eros je bio primordijalni bog stvaranja, koji se sam stvorio na početku vremena. Predstavljao je pokretačku silu novog života na početku. Orfičari su ga nazvali Fan, pimordijalno biće koje se izleglo iz svetskog jajeta. Takođe je jednak Tesidi („stvaranje“) i Fusidi („priroda“).
Postoji više mitova o rođenju Erosa.
Hesiod u „Teogoniji“ navodi da su iz primordijalnog Haosa izašli Geja (Majka zemlja), Tartar (podzemni svet) i Eros, najlepši od bogova, koji vlada mislima i odlukama ljudi i bogova. Prema tome, Eros je bio jedan od osnovnih principa u stvaranju sveta – zbog toga što je predstavljao ujedinjujuću moć ljubavi, koja je donela red i mir među sukobljene elemente od kojih se sastojao Haos. Slične priče o njegovom rođenju daju Aristotel i Orfičari, koji ga opisuju kao prvog boga, koji se izlegao iz svetskog jajeta. Pausanija je smatrao da Eros nema roditelje.
Prema Aristofanovoj drami „Ptice“ (oko 414. p. n. e.), Eros se pojavio četvrti iz jajeta koje je izlegla Nikta (Noć), koja je zatrudnela sa Erebom (Tama). U Eleuzinskim misterijama obožavan je kao Protogen, prvorođeni.
Platon u „Gozbi“ govori da su njegovi roditelji Poros i Penija, koji su ga začeli na gozbi povodom Afroditinog rođendana. On takođe kaže da je Eros Afroditin pratilac i pomoćnik.
Veruje se da je Eros odgovoran za spajanje Urana i Geje – neba i zemlje.
U kasnijim mitološkim pričama Eros je Afroditino i Aresovo dete, a Hesiod u Teogoniji piše da je on Afroditin pomoćnik, a ne i njen sin. Ponegde se on pominje kao Zefirov i Iridin sin.
Pored mita u kome je Eros sin Aresa i Afrodite, postoji i mit po kome ga je Zevs odmah po rođenju hteo ubiti, ali ga je Afrodita sakrila od Zevsa u duboku šumu i poverila na čuvanje divljim lavicama. Kad je Eros odrastao, vratio se na Olimp gde su mu bogovi priredili dobrodošlicu. Po tom mitu Eros je imao brata Anterosa ili „Protivljubav“.
Eros je personifikacija ljubavne strasti i stvaralaštva. Prema Frojdovoj teoriji nagona, prvi iz para pranagona: nagona života i nagona smrti. Eros ili nagon života objedinjuje sve nagone samoodržanja individue, s jedne, i nagone održanja vrste ili seksualne nagone, s druge strane. Po Frojdu, cilj Erosa je održanje i uvećanje života, te je on u osnovi ne samo braka i porodice, već svake socijalne zajednice i kulture. Eros se neprestano meša sa nagonom smrti, ali je moćna sila koja može uspešno da se suprotstavi mržnji, nasilju, okrutnosti i drugim vidovima pojedinačne ili masovne destruktivnosti.
</p>
<h1 id=12>Had</h1>
<p>Zevsov brat Had je vladao podzemnim svijatom (poznatim i kao had) sa svojom ženom Persefonom (rimska Prozerpina). I Grci i Rimljani su ga zvali još i Pluton, Bogati", zbog prirodnih bogatstava u zemlji, a ta se povezanost objašnjava u glavnom miru o Hadu. Nakon što je Had oteo Persefonu i odveo je sa sobom, njena majka Demetra (rimska Cerera), boginja kita, lutala je svijetom tražeći kćer. Dok je tugovala, zemlja je bila neplodna i pusta. Na kraju je Zevs naredio Hadu da vrati Persefonu. 
Had je ipak uspio da postigne nagodbu prema kojoj je Persefona jedan dio godine provodila s njim, a jedan dio sa majkom, s tim da se njen boravak u podzemnom svijetu podudarao sa zimskim mjesecima.
Stari pisci nijesu podrobno razradili topologiju podzemnog svijeta, pa je on uvijek opisivan kao hladno i mračno mjesto s pet rijeka: Stiksom (odvratna rijeka), Aherontom (rijeka boli), Kokitom (rijeka jadikovki), Flegetonom (vatrena rijeka) i Letom (rijeka zaborava). Ulaz u Had čuvao je čudovišni pas Kerber, koji se različito opisuje, ponekad s dvije, tri ili čak s pedeset glava. 
U samom podzemnom svijetu, Jelisejska polja su nudila nekolicini blagoslovenih smrtnika lagodan zagrobni život, dok su brojni grešnici bili osuđeni na vječne muke u dubinama Tartara. Ipak, većina umrlih je bila negdje izmedu, osudena na vantjele sno postojanje.
Ponekad se spominju i trojica sudija mrtvima, Eak i braća Radamant i Minos, koji su stekli ugled zahvaljujući pravednosti tokom života. Kaznu su odmjeravale Furije (Erinije), potomstvo nastalo kastracijom Neba. One su najpoznatije po proganjanju Oresta. Često su opisivane kako nose baklje, baš kao i Persefona.
</p>
<h1 id=13>Partenon</h1>
<p> Najslavniji atinski hram - vidimo ga kako dominira atinskim Akropoljem u sredini ove fotografije - veliča Atinin status djevice (parthenos) već samim svojim imenom - Partenon. Nakon persijske pljačke grada 480. godine p.n.e., Akropolj je ostao u ruševinama, no ranih četrdesetih godina petog vijeka, Perikle, najistaknutiji vojni zapovjednik i politički voda, pokreće opsežan program ponovne gradnje Akropolja. Partenon, koji je graden između 447. i 438. godine p.n.e., bio je prvi projekat završen na tom mjestu.
S površinom od 30 puta 70 metara, Partenon je najveći hram na grčkom kopnu čija je svrha bila da postane prikladni veličanstveni dom Fidijinom novom kipu Atine Partenos. Brojne skulpture na samoj građevini ukrašavale su njen spoljašnji dio, a na svima je na ovaj ili onaj način slavljena boginja. Zabat na istočnom kraju, iznad ulaza, prikazuje Atinino rođenje. Zapadni zabat, od koga su ostali samo djelovi, prikazivao je njeno takmičenje s Posejdonom.
Friz koji je unakrsno opasivao unutrašnjost kolonada prikazuje povorku mladih jahača na konjima. Njih prati procesija ljudi, a svaki od njih vodi sa sobom žrtvenu životinju, noseći uz to vodu ili svirajući na muzičkom instrumentu. Na istočnom kraju hrama procesija susrijeće skup bogova u čijem središtu grupa smrtnika opipava složeno platno. Još se uveliko raspravlja o samoj temi friza, no dosta toga i dalje govori u prilog tradicionalnom razumijevanju ovog prizora kao prikaza sveatinske procesije, koja kulminira prinošenjem nove svečane odore Atini.
Civilizacijski uticaj ove boginje može se čak primijetiti na temi "Grci protiv varvara" s metopa, a prizori gigantomahije (borbe divova) na istočnoj strani hrama odraz su scena koje su, kako se pričalo, bile utkane u Atininu haljinu, a prikazivale su „,njene i Zevsove junačke poduhvate protiv divova".
</p>
</div>
</body>
</html>